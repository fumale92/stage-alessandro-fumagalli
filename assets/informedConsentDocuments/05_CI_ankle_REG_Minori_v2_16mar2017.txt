$Protocollo Ankle REG v2 del 16/03/2017$
$CI v2 del 16/03/2017$
$MODELLO B$
$FOGLIO INFORMATIVO$
$E DICHIARAZIONE DI CONSENSO$
$per un minore o soggetto incapace di dare personalmente il consenso$
Gentili signori (Genitori/Tutori),
1) Questo nostro Istituto di Ricovero e Cura a Carattere Scientifico, Istituto Ortopedico Galeazzi promuove uno studio nazionale che si propone di creare un data base informatizzato osservazionale prospettico con dati preoperatori e postoperatori di tutti i pazienti operati presso le divisioni di chirurgia del piede e della caviglia dell’ Istituto Ortopedico Galeazzi che aderiranno all’iniziativa.
Il titolo dello studio è “Studio osservazionale monocentrico per il monitoraggio di pazienti sottoposti a intervento di Protesi Totale della caviglia e Revisione di protesi totale della caviglia”.
Si tratta di uno studio osservazionale prospettico monocentrico cioè che si svolge solo in questa struttura.

Per svolgere tale ricerca abbiamo bisogno della collaborazione e della disponibilità di pazienti che, come Vostro figlio/a o il tutelato, soddisfino i requisiti scientifici idonei alla valutazione che verrà eseguita.
Prima, però, che Voi prendiate la decisione di accettare o rifiutare di far partecipare Vostro figlio/a o il tutelato, Vi preghiamo di leggere con attenzione, prendendo tutto il tempo che Vi necessita, queste pagine e di chiedere chiarimenti qualora non avesse ben compreso o avesse bisogno di ulteriori precisazioni. Inoltre, qualora lo desideraste, prima di decidere potrete chiedere un parere ai vostri familiari o ad un vostro medico di fiducia.

2) Questa ricerca si propone come obiettivo di:
di creare un database informatizzato osservazionale prospettico con dati preoperatori e postoperatori di tutti i pazienti operati presso le divisioni di chirurgia del piede e della caviglia dell’ Istituto Ortopedico Galeazzi che aderiranno all’iniziativa. Questo studio vuole ampliare la ricerca clinica in questo settore e migliorare la qualità dell’assistenza chirurgica. Inoltre questo studio permetterà la valutazione a breve e lungo termine di pazienti sottoposti ad intervento di protesi totale della caviglia.

3) Nel caso decidiate di far partecipare il Vostro figlio/a o il tutelato, lo studio prevede quanto segue:

verranno raccolti i dati relativi alle valutazioni cliniche e radiologiche eseguite a Vostro figlio/a o il tutelato prima del intervento, durante l’intervento e nelle visite dopo l’intervento, secondo il protocollo standard di cura dell’Istituto. In più verrà chiesto a Vostro figlio/a o il tutelato di compilare alcuni questionari relativi al suo stato di salute: la compilazione avverrà contestualmente alle visite di controllo (se prescritte dal suo Medico) oppure saranno inviati i questionari a casa tramite mail o posta ordinaria.

#Versione modificata dal Comitato Etico il 14-06-2012 DSAN 854-B/3#
Vostro figlio/a o il tutelato sarà sottoposto/a ad una prima visita per verificare che le sue condizioni soddisfino i criteri richiesti dallo studio.

Durante la visita preoperatoria e perioperatoria ( ovvero nel periodo di tempo che trascorre dal ricovero alla dimissione dall’ ospedale) saranno raccolti i seguenti dati:
- scale soggettive e questionari
-immagini di Rx, del piede e della caviglia in carico standard eseguite nella routine pre e post operatoria.

La valutazione postoperatoria seguirà i tempi previsti dai protocolli già definiti (controllo postoperatorio a 3 mesi, 6 mesi, 12 mesi, 2 anni, 5 anni, 10 anni, 15 anni, 20 anni a discrezione del medico).
Verranno raccolte le stesse scale soggettive e gli stessi questionari citati precedentemente e verranno raccolte le immagini radiologiche standard effettuate secondo i protocolli prestabiliti dall’Istituto Ortopedico Galeazzi.

I controlli dopo la dimissione dall’ospedale verranno eseguiti negli ambulatori dell’ospedale, in altre strutture ambulatoriali sotto la supervisione di personale medico o di ricerca dell’ospedale, o tramite compilazione di formulari online. In alcuni casi potrà essere concordata l’intervista telefonica eseguita da personale sanitario o da assistenti di ricerca.

Eventuali visite aggiuntive o controlli aggiuntivi che si rendano necessari nel corso del normale iter clinico di Vostro figlio/a o il tutelato potranno essere aggiunti al bisogno.

Parteciperanno a questa ricerca presso questo Ospedale circa 100 pazienti/anno che saranno scelti tra tutti quelli che sono affetti dalla stessa malattia di cui Vostro figlio/a o il tutelato è affetto

La partecipazione alla sperimentazione non le comporterà spesa aggiuntiva.

4) Lo studio prevede la registrazione dei dati contestualmente agli esami e alle visite che verranno prescritte a Vostro figlio/a o il tutelato nel corso della sua terapia clinica; nessun esame strumentale o clinico verrà prescritto in funzione della compilazione del database. Le tecniche chirurgiche registrate sono quelle normalmente utilizzate nella routine dei reparti coinvolti.

5) Dalla partecipazione a questo studio sono prevedibili i seguenti benefici indiretti:

Lo studio permetterà di valutare l’efficacia a lungo termine dell’intervento di protesi totale della caviglia. Questa banca dati sarà fondamentale per l’elaborazione di lavori di ricerca e pubblicazioni che valuteranno l’efficacia del trattamento chirurgico e aiuteranno a sviluppare protocolli basati nell’evidenza.

6) La partecipazione allo studio non comporta alcun rischio

7) Si segnala che, trattandosi di uno studio osservazionale, non è necessaria una copertura assicurativa ad hoc.

8) Nel caso in cui il minore/o il tutelato sia una donna in età fertile, non esiste alcun rischio legato alla partecipazione a questo studio, in quanto si tratta di una semplice raccolta dati

9) Voi siete liberi di non far partecipare allo studio Vostro figlio/a o il tutelato. In questo caso Vostro figlio/a o il Tutelato riceverà, comunque, le terapie standard previste per la patologia di cui Vostro figlio/a è affetto ed i medici continueranno a seguirVi con la dovuta attenzione assistenziale.

10) L’ adesione a questo programma di ricerca è completamente volontaria e Voi o Vostro figlio/a o il tutelato potrete ritirare il consenso in qualsiasi momento:

Allo stesso modo, la sperimentazione potrà essere interrotta se il medico lo ritenesse necessario.
In questi casi Voi sarete tempestivamente informati.

11) Il protocollo dello studio che Le è stato proposto è stato redatto in conformità alle Norme di Buona Pratica Clinica della Unione Europea e alla revisione corrente della Dichiarazione di Helsinki ed è stato approvato dal Comitato Etico di questa struttura al quale Lei può segnalare qualsiasi fatto ritenga opportuno evidenziare, relativamente alla sperimentazione che La riguarda, indirizzando la corrispondenza al Presidente del Comitato stesso: Presidente del Comitato Etico - Ospedale San Raffaele - Via Olgettina, 60, 20132 Milano.
Per ulteriori informazioni e comunicazioni durante lo studio potrà contattare il seguente personale:
________________________________
________________________________
________________________________
________________________________

@DICHIARAZIONE DI CONSENSO@

[questa dichiarazione deve essere firmata e datata personalmente da entrambi i Genitore/Tutori del paziente, che ha condotto la discussione relativa al consenso informato]

Noi sottoscritti (entrambi i genitori oppure i tutori)
________________________________
________________________________
Genitori/Tutori di ________________________________
(nome e cognome per esteso del paziente )
dichiariamo di aver ricevuto dal dottor ________________________________
esaurienti spiegazioni in merito alla richiesta di partecipazione di Nostro figlio/a o del tutelato allo studio sperimentale in oggetto, secondo quanto riportato nella scheda informativa qui allegata, copia della quale ci è stata consegnata con sufficiente anticipo.

Dichiariamo altresì di aver potuto discutere tali spiegazioni, di aver posto tutte le domande che ho ritenuto necessarie e di aver ricevuto risposte soddisfacenti, come pure di aver avuto la possibilità di informarmi in merito ai particolari dello studio con persona di nostra fiducia.

Accettiamo, dunque, liberamente di far partecipare Nostro figlio/a o il tutelato alla sperimentazione, avendo capito completamente il significato della richiesta e avendo compreso i rischi e i benefici che sono implicati. Acconsentiamo a che il medico curante di Nostro figlio/a o del tutelato venga informato della sua partecipazione allo studio.

Siamo stati informati, inoltre, del nostro diritto ad avere libero accesso alla documentazione relativa alla sperimentazione (assicurativa, clinico-scientifica, farmaco-terapeutica) ed alla valutazione espressa dal Comitato Etico.

(da inserire quando la situazione lo consente) Dichiariamo che il minore e’ stato consultato ed ha acconsentito.

Firma di entrambi i Genitori/ Tutori, legali rappresentanti del paziente
________________________________ Data _____
________________________________ Data _____
( quando la situazione lo consente) Firma del minore ________________________________ 
Data _____
Firma del medico che ha dato l’informazione
________________________________ Data _____

@INFORMATIVA@
@ai sensi dell'art.13 del D.Lgs.196/03@
@(Codice in materia di protezione dei dati personali)@

Titolari del trattamento e relative finalità:
L’Istituto di Ricovero e Cura a Carattere Istituto Ortopedico Galeazzi con sede a Milano via R.Galeazzi 4 (di seguito Centro di Sperimentazione), in accordo alle responsabilità previste dalle norme di buona pratica clinica (D.L. 211/2003), tratterà i dati personali del minore - in particolare quelli sulla salute e, soltanto nella misura in cui siano indispensabili in relazione all'obiettivo dello Studio, altri dati relativi alla sua origine, ai suoi stili di vita - esclusivamente in funzione della realizzazione dello Studio ed ai fini di farmacovigilanza.

Il trattamento di tali dati personali è indispensabile allo svolgimento dello Studio; un eventuale rifiuto non consentirà la partecipazione alla sperimentazione del minore.

Natura dei dati:
Il medico che seguirà il minore durante la sperimentazione lo identificherà con un codice: i dati che verranno raccolti nel corso dello Studio, ad eccezione del nominativo, saranno trasmessi, registrati, elaborati e conservati unitamente a tale codice, alla data di nascita, al sesso, al peso, alla statura e a tutti i dati clinici
inerenti lo stato di salute del minore. Soltanto il medico ed i soggetti autorizzati potranno collegare questo codice al nominativo del minore.

Modalità di Trattamento e Comunicazione a terzi

I dati sopra indicati saranno raccolti, gestiti e custoditi, sia in formato cartaceo che elettronico, dal Centro di Sperimentazione.

I dati del minore saranno diffusi solo in forma rigorosamente anonima in occasione di convegni scientifici o attraverso pubblicazioni scientifiche o statistiche.

La partecipazione del minore allo Studio implica che, in conformità alla normativa sulle sperimentazioni cliniche dei medicinali, il personale del Centro di Sperimentazione o delle società esterne appositamente incaricate, eseguano il monitoraggio e la verifica dello Studio. Inoltre, il Comitato Etico e le Autorità Sanitarie italiane e straniere potranno conoscere i dati che riguardano il minore, contenuti anche nella documentazione clinica originale, con lo scopo di valutare la correttezza e l'esattezza dei dati raccolti, adottando, in ogni caso, tutte le cautele affinché venga garantita la necessaria riservatezza della identità del minore.

Esercizio dei diritti

Ai sensi e per gli effetti dell'articolo 7 del D.Lgs. 196/03, rivolgendosi direttamente all’ IRCCS Istituto Ortopedico Galeazzi, Voi avete diritto di ottenere:
a) la conferma dell'esistenza o meno di dati personali che riguardano il minore, anche se non ancora registrati, e la loro comunicazione in forma intelligibile.
b) l'aggiornamento, la rettificazione ovvero, quando vi ha interesse, l'integrazione dei dati;
c) la cancellazione, la trasformazione in forma anonima o il blocco dei dati trattati in violazione di legge, compresi quelli di cui non è necessaria la conservazione in relazione agli scopi per i quali i dati sono stati raccolti o successivamente trattati;
d) l'attestazione che le operazioni di cui alle lettere b) e c) sono state portate a conoscenza, anche per quanto riguarda il loro contenuto, di coloro ai quali i dati sono stati comunicati o diffusi, eccettuato il caso in cui tale adempimento si rivela impossibile o comporta un impiego di mezzi manifestamente sproporzionato rispetto al diritto tutelato.

Voi avete diritto di opporsi, in tutto o in parte, per motivi legittimi al trattamento dei dati personali che riguardano il minore, ancorché pertinenti allo scopo della raccolta.

Potrete interrompere in ogni momento e senza fornire alcuna giustificazione la partecipazione del minore allo Studio; in tal caso non saranno raccolti ulteriori dati che riguardano il minore ferma restando l'utilizzazione di quelli eventualmente già raccolti per determinare, senza alterarli, i risultati della ricerca.

Per ulteriori informazioni e comunicazioni durante lo studio potrà contattare il seguente personale: Dr.
________________________________ 
________________________________ 
________________________________ 
________________________________ 

Consenso

Letta l'informativa sopra riportata ed avendone compreso l'intero contenuto, con la sottoscrizione della presente acconsento al trattamento dei dati personali del minore ed al loro trasferimento al di fuori dell'Unione Europea per gli scopi della ricerca nei limiti e con le modalità indicate nell' informativa.

Firma di entrambi i Genitori/ Tutori, legali rappresentanti del paziente
________________________________  Data _____
________________________________  Data _____
( quando la situazione lo consente) Firma del minore ________________________________  Data _____