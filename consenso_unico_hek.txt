$Protocollo PROMS V. 1 del 26/05/2015 CI v.1 del 29/05/2015$
$Versione n.2 emendata del 26/10/2015 CI v2 del 26/10/2015$
$Versione n3 emendata del 02/05/2016 CI v3 del 02/05/2016$
#Versione dell’1-09-2013#
$Modello A$
$FOGLIO INFORMATIVO$
$E DICHIARAZIONE DI CONSENSO$
$per un paziente adulto capace di dare personalmente il consenso$
Gentile signora/e,
1) Questo nostro Istituto di Ricovero e Cura a Carattere Scientifico, Istituto Ortopedico Galeazzi promuove uno studio di registro monocentrico retrospettivo e prospettico (ovvero che raccoglie sia dati relativi a procedure che Lei ha già eseguito, sia relative a procedure che Lei eseguirà nei prossimi anni) che vuole migliorare la valutazione degli esiti della protesizzazione di anca e ginocchio, monitorando accuratamente le misure di outcome riportate direttamente dai pazienti nel corso dell’iter pre e postoperatorio.
Il titolo dello studio è: “Utilizzo del registro Patient-reported outcome measures (PROMs) per il monitoraggio dei pazienti sottoposti a protesizzazione di anca e ginocchio”

Questa ricerca è osservazionale, retrospettiva e prospettica, monocentrica.

Per svolgere tale ricerca abbiamo bisogno della collaborazione e della disponibilità di persone che, come Lei, soddisfino i requisiti scientifici idonei alla valutazione che verrà eseguita. Le proponiamo, pertanto, di partecipare a questa ricerca sulla quale Lei ha già avuto informazioni dettagliate dal dott.________________________.

Prima, però, che Lei prenda la decisione di accettare o rifiutare di partecipare, La preghiamo di leggere con attenzione, prendendo tutto il tempo che Le necessita, queste pagine e di chiedere chiarimenti qualora non avesse ben compreso o avesse bisogno di ulteriori precisazioni. Inoltre, qualora lo desiderasse, prima di decidere può chiedere un parere ai suoi familiari o ad un suo medico di fiducia.

2) Questo registro ha come obiettivo migliorare la valutazione degli esiti della protesizzazione di anca e ginocchio, monitorando accuratamente le misure di outcome riportate direttamente dai pazienti nel corso dell’iter pre e postoperatorio.
Gli esiti derivanti dal registro saranno comparati con gli esiti raccolti dei medici curanti secondo i percorsi diagnostico-terapeutici in uso presso l’Istituto Ortopedico Galeazzi.

3) Lo studio si basa sulla semplice registrazione di dati e questionari raccolti contestualmente al suo ricovero e alle visite di routine pre e post operatorie cui si è sottoposto e/o si dovrà sottoporre nel normale iter clinico previsto per il suo intervento. I questionari potranno anche essere compilati da casa tramite web o consegna mezzo posta, secondo le modalità che discuterà con il medico che le propone di partecipare.
In particolare dati e i questionari verranno registrati con le seguenti tempistiche:
-visita preoperatoria (dopo l’arruolamento e la firma del consenso informato)
-visita a 3 mesi dall’intervento
-visita a 6 mesi dall’intervento
-visita a 1 anno dall’intervento
-visita a 2 anni dall’intervento
-visita a 5 anni dall’intervento
-visita a 10 anni dall’intervento

Parteciperanno a questa ricerca tutti i pazienti sottoposti a intervento di protesizzazione di ginocchio o di anca dell’ IRCCS Istituto Ortopedico Galeazzi rispondenti ai criteri di inclusione/esclusione che rilascino il consenso, che ci sia attende essere almeno 150 soggetti all’anno.

Se Lei acconsentirà a partecipare a questo studio, i suoi dati verranno registrati su un database con un sistema chiamato PersonalFit che è basato su Web; il sistema prevede la visualizzazione dei dati sia in forma anonima che non; in ogni caso la trasmissione dei dati è criptata tramite un protocollo progettato per consentire alle applicazioni di trasmettere informazioni in modo sicuro e protetto e solo il personale autorizzato ha diritti di visualizzazione, immissione e modifica dei dati.

4) La partecipazione alla sperimentazione non le comporterà spesa aggiuntiva e non dovrà sottoporsi a nessuna visita e/o valutazione che non faccia parte della routine clinica prevista dall’intervento a cui si dovrà sottoporre.

5) Accettando di partecipare, i soggetti contribuiranno alla raccolta di informazioni che potranno essere utili per la messa a punto di procedure ad hoc per pazienti che dovranno sottoporsi a protesizzazione dell’arto inferiore.

6) l presente studio, essendo una semplice raccolta di dati da effettuare durante le normali visite pre e post operatorie, non prevede nessun rischio per i pazienti che vi aderiscono.

7) Si segnala che, trattandosi di uno studio osservazionale, non è prevista nessuna copertura assicurativa.

8) Nel caso Lei sia una donna in età fertile, non esiste alcun rischio legato alla partecipazione a questo studio, in quanto si tratta di una semplice raccolta dati.

9) Lei è libero/a di non partecipare allo studio. Nel caso in cui Lei non volesse partecipare allo studio o volesse ritirarsi le verranno garantite tutte le cure mediche necessarie di cui ha diritto, senza subire alcuna penalizzazione.

10) La sua adesione a questo programma di ricerca è completamente volontaria e Lei si potrà ritirare dallo studio in qualsiasi momento.

11) Il protocollo dello studio che Le è stato proposto è stato redatto in conformità alle Norme di Buona Pratica Clinica della Unione Europea e alla revisione corrente della Dichiarazione di Helsinki ed è stato approvato dal Comitato Etico di questa struttura al quale Lei può segnalare qualsiasi fatto ritenga opportuno evidenziare, relativamente alla sperimentazione che La riguarda, indirizzando la corrispondenza al Presidente del Comitato stesso: Presidente del Comitato Etico - Ospedale San Raffaele - Via Olgettina, 60, 20132 Milano.

Per ulteriori informazioni e comunicazioni durante lo studio potrà contattare il seguente personale:
Dr.________________________ 
________________________ 
________________________ 
________________________ 
Oppure la Direzione Scientifica dell’IRCCS Istituto Ortopedico Galeazzi
direzionescientifica.iog@grupposandonato.it
02 66214077 – 02 66214057 – 02 66214806

@DICHIARAZIONE DI CONSENSO@

[ questa dichiarazione deve essere firmata e datata personalmente dal paziente e dalla persona che ha condotto la discussione relativa al consenso informato]

Io sottoscritto ________________________ 
dichiaro di aver ricevuto dal dottor ________________________ 
esaurienti spiegazioni in merito alla richiesta di partecipazione allo studio sperimentale in oggetto, secondo quanto riportato nella scheda informativa qui allegata, copia della quale mi è stata consegnata con sufficiente anticipo.

Dichiaro altresì di aver potuto discutere tali spiegazioni, di aver posto tutte le domande che ho ritenuto necessarie e di aver ricevuto risposte soddisfacenti, come pure di aver avuto la possibilità di informarmi in merito ai particolari dello studio con persona di mia fiducia.

Accetto, dunque, liberamente di partecipare alla sperimentazione, avendo capito il significato della richiesta e avendo compreso i rischi e i benefici che sono implicati e acconsento a che il mio medico curante venga informato della mia partecipazione allo studio. Sono consapevole del mio diritto a recedere in ognimomento dalla sperimentazione.

Sono stato informato, inoltre, del mio diritto ad avere libero accesso alla documentazione relativa alla sperimentazione (assicurativa, clinico-scientifica, farmaco-terapeutica) ed alla valutazione espressa dal Comitato Etico.
Data ______ Firma del paziente ________________________ 
Data ______ Firma del medico che ha informato il paziente ________________________ 
[Se il paziente non è in grado di leggere o di firmare, un testimone indipendente dallo sperimentatore e dallo sponsor deve essere presente durante l'intera discussione relativa al consenso informato. Il testimone deve firmare e datare personalmente la dichiarazione di consenso informato dopo che il modulo stesso e qualsiasi altra informazione scritta siano stati letti e spiegati al soggetto e questi abbia espresso il consenso verbale alla partecipazione allo studio].

In questo caso:

Io sottoscritto ________________________ testimonio che il dottor
________________________ ha esaurientemente spiegato al sig.
________________________ 
le caratteristiche dello studio sperimentale in oggetto, secondo quanto riportato nella scheda informativa qui allegata, e che lo stesso, avendo avuto la possibilità di fare tutte le domande che ha ritenuto necessarie, ha accettato liberamente di aderire allo studio.
Data ______ Firma del testimone indipendente ________________________ 
Data ______ Firma del medico che ha dato le informazioni al paziente ________________________ 

@INFORMATIVA@
@ai sensi dell'art.13 del D.Lgs.196/03@
@(Codice in materia di protezione dei dati personali)@

Titolari del trattamento e relative finalità:

L’Istituto di Ricovero e Cura a Carattere Scientifico, IRCCS Istituto Ortopedico Galeazzi con sede a Milano via R.Galeazzi 4 (di seguito Centro di Sperimentazione) in accordo alle responsabilità previste dalle norme di buona pratica clinica (D.L. 211/2003), tratterà i Suoi dati personali - in particolare quelli sulla salute e, soltanto nella misura in cui siano indispensabili in relazione all'obiettivo dello Studio, altri dati relativi alla Sua origine, ai Suoi stili di vita ed alla Sua vita sessuale (specificare, all'occorrenza, ulteriori tipologie di dati) - esclusivamente in funzione della realizzazione dello Studio ed ai fini di farmacovigilanza.

Il trattamento dei Suoi dati personali è indispensabile allo svolgimento dello Studio; un eventuale rifiuto non consentirà la Sua partecipazione alla sperimentazione.

Natura dei dati:

Il medico che La seguirà durante la sperimentazione La identificherà con un codice: i dati che verranno raccolti nel corso dello Studio, ad eccezione del Suo nominativo, saranno registrati, elaborati e conservati unitamente a tale codice, alla Sua data di nascita, al sesso, al Suo peso, alla Sua statura e a tutti i dati clinici inerenti il suo stato di salute. Soltanto il medico ed i soggetti autorizzati potranno collegare questo
codice al Suo nominativo.

Modalità di Trattamento e Comunicazione a terzi

I dati sopra indicati saranno raccolti, gestiti e custoditi, sia in formato cartaceo che elettronico, dal Centro di Sperimentazione.

I Suoi dati saranno diffusi solo in forma rigorosamente anonima in occasione di convegni scientifici o attraverso pubblicazioni scientifiche o statistiche.

La Sua partecipazione allo Studio implica che, in conformità alla normativa sulle sperimentazioni cliniche dei medicinali, il personale del Centro di Sperimentazione o delle società esterne appositamente incaricate, eseguano il monitoraggio e la verifica dello Studio. Inoltre, il Comitato Etico e le Autorità Sanitarie italiane e straniere potranno conoscere i dati che La riguardano, contenuti anche nella Sua documentazione clinica originale, con lo scopo di valutare la correttezza e l'esattezza dei dati raccolti, adottando, in ogni caso, tutte le cautele affinché venga garantita la necessaria riservatezza della Sua identità.

Esercizio dei diritti

Ai sensi e per gli effetti dell'articolo 7 del D.Lgs. 196/03, rivolgendosi direttamente IRCCS Istituto Ortopedico Galeazzi con sede a Milano via R.Galeazzi 4, Lei ha diritto di ottenere:
a) la conferma dell'esistenza o meno di dati personali che la riguardano, anche se non ancora registrati, e la loro comunicazione in forma intelligibile.
b) l'aggiornamento, la rettificazione ovvero, quando vi ha interesse, l'integrazione dei dati;
c) la cancellazione, la trasformazione in forma anonima o il blocco dei dati trattati in violazione di legge,
compresi quelli di cui non è necessaria la conservazione in relazione agli scopi per i quali i dati sono stati raccolti o successivamente trattati;
d) l'attestazione che le operazioni di cui alle lettere b) e c) sono state portate a conoscenza, anche per quanto riguarda il loro contenuto, di coloro ai quali i dati sono stati comunicati o diffusi, eccettuato il caso in cui tale adempimento si rivela impossibile o comporta un impiego di mezzi manifestamente sproporzionato rispetto al diritto tutelato.

Lei ha diritto di opporsi, in tutto o in parte, per motivi legittimi al trattamento dei dati personali che La riguardano, ancorché pertinenti allo scopo della raccolta.

Potrà interrompere in ogni momento e senza fornire alcuna giustificazione la Sua partecipazione allo Studio; in tal caso non saranno raccolti ulteriori dati che la riguardano ferma restando l'utilizzazione di quelli eventualmente già raccolti per determinare, senza alterarli, i risultati della ricerca.

Per ulteriori informazioni e comunicazioni durante lo studio potrà contattare il seguente personale:
Dr.________________________ 
________________________ 
________________________ 
________________________ 

Oppure la Direzione Scientifica dell’IRCCS Istituto Ortopedico Galeazzi
direzionescientifica.iog@grupposandonato.it
02 66214077 – 02 66214057 – 02 66214806

Consenso

Letta l'informativa sopra riportata ed avendone compreso l'intero contenuto, con la sottoscrizione della presente acconsento al trattamento dei miei dati personali ed al loro trasferimento al di fuori dell'Unione Europea per gli scopi della ricerca nei limiti e con le modalità indicate nell' informativa.

Data ______ NOME E COGNOME DELL'INTERESSATO
________________________ 
(in stampatello)
________________________ 
(firma)